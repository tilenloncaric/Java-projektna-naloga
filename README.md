Uporabniku se odpre okno, ki je razdeljeno na dva dela - glavni ter spodnji del.

Spodnji del predstavlja podlago, iz katere rastejo rastline. Na njem so narisane korenine, ki predstavljajo točko, iz katere raste rastlina.

Glavni del je namenjen uporabniku, po njem lahko poljubno klika. Ob kliku se pojavi Sonce, ki pošlje "energijo" koreninam rastline, da lahko le-ta raste.
Korenina rastline, ki je najbližje Soncu dobi največ energije (100), korenina rastline, ki pa je najbolj oddaljena od Sonca, pa je dobi najmanj (20).
Število enot energije, ki jih korenina prejme, predstavlja število enot, za katere bo rastlina zrastla.

V igri "nastopa" pet rastlin. Na prvi rastlini, ki doseže 400 ali več enot, "zraste" rdeč cvet velikosti 60x60, na ostalih pa rdeč cvet velikosti 30x30.
Če ob istem kliku več rastlin doseže ali preseže velikost 400, zraste rdeč cvet velikost 60x60 na vseh teh steblih rastlin.

Program se zaključi, ko vsaj ena rastlina doseže velikost 400.
